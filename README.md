# PAC3: Visionant el futur amb les ulleres de Manovich

## Hibridació de Bing Maps i Microsoft Flight Simulator

Autor: Ouassim Aouattah Akandouch
Data: 15/05/2022

![Foto d'un avió travessant els núvols](https://images.unsplash.com/photo-1551373704-e8c703fd4e4d?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1179&q=80)

## Plantejament

La hibridació de medis és un fenomen tan comú i natural avui dia que, en moltes ocasions, ens costa distingir dues o més tecnologies ben integrades entre si i les percebem com una única entitat.
En aquest assaig analitzarem el cas de la hibridació entre l'aplicatiu web de mapes **Bing Maps** i el videojoc de simulacions de vol **Microsoft Flight Simulator**, desglossant les característiques de la hibridació segons la visió de *Lev Manovich*.

## Redescobrint la hibridació: Bing Maps

Comencem introduint **Bing Maps**, aquest aplicatiu web de mapes va ser desenvolupat pensant en la hibridació de medis, ja que va ser creat per Microsoft per a ser integrat en el seu cercador [Bing](https://es.wikipedia.org/wiki/Microsoft_Bing). Per tant, ja des del principi estem pensant en una unió de tecnologies diferents. 

De fet, Bing Maps ja és un conjunt de diferents medis que conformen un únic producte amb diverses qualitats. A continuació, analitzem aquestes característiques:

 - **Mapes de carrers**:
Mitjançant l'ús de mapes topogràfics i bases de dades que contenen tota la informació d'aquests (noms de carreteres, direccions, punts d'interès...), els usuaris poden examinar fer una recerca dels llocs que vulguin.

 - **Bing Maps Transit**:
En marcar un trajecte, Bing Maps et proporciona diverses rutes disponibles segons el mitjà de transport que vulguis utilitzar: cotxe, transport públic (autobús, tren, avió, etc.), bicicleta i a peu. Ideal per planificar un viatge,
La informació del transport públic la faciliten els operadors d'aquests mitjançant el format GTFS (de l'anglès, *General Transit Feed Specification*).

> L'especificació general de transport públic (GTFS) defineix un format comú per als horaris del transport públic i la informació geogràfica associada.
> Font: Wikipedia.

 - **Imatges de satèl·lit**:
Addicionalment, Bing Maps conté uns quants terabytes d'imatges àrees i de satèl·lit, cosa que ens permet visualitzar un mapa d'una manera que ens resulti més familiar, poden reconèixer algunes places o parcs. La resolució màxima és d'aproximadament 4,5 píxels per metre.

 - **Vista d'ocell**:
Gràcies a una tècnica anomenada *Pictometry*, que consisteix a fotografiar una àrea des de quatre angles diferents (i en aquest cas des d'un avió), Bing Maps ens ofereix una vista d'ocell molt més detallada que en les vistes àrees amb imatges de satèl·lit.

 - **Streetside**:
Streetside és un servei que ens permet visualitzar i recorre els carrers en 360º. Per generar aquestes imatges panoràmiques s'utilitzen càmeres damunt de vehicles especialitzats.

 - **Mapes 3D**:
Amb un ús intel·ligent de totes les característiques anteriors i tècniques de superposició, Bing Maps aconsegueix generar mapes tridimensionals amb una fidelitat més que satisfactòria, tenint en compte les dimensions. 
Algunes places o estructures com el [Colosseu de Roma](https://ca.wikipedia.org/wiki/Colosseu) estan modelades a mà per un realisme major.

Aquest conjunt de tecnologies i tècniques és el que fan de Bing Maps el producte que és, una eina molt útil per diverses raons i finalitats, una de les quals revisarem amb més detall en la hibridació del simulador Microsoft Flight Simulator.

## Redescobrint la hibridació: Microsoft Flight Simulator


Ara que ja hem parlat del cas de Bing Maps, li donarem una ullada a **Microsoft Flight  Simulator**, descobrirem perquè és tan important el fenomen de la hibridació de medis i el que s'ha aconseguit amb aquest videojoc.  
  
Com ja hem esmentat, Microsoft Flight  Simulator (conegut també per les sigles *MFS*) és una sèrie de simuladors de vol la primera entrega de la qual data del 1982, sent una de les franquícies més antigues de la indústria del videojoc. A nosaltres, però, ens interessa l'última entrega, *Microsoft Flight  Simulator 2020* (*FS2020*).  
  
El que fa especial a aquesta entrega (i una de les raons per les quals ha tingut tant d'èxit) és el fet de ser la primera versió a tenir la capacitat de simular la [Terra](https://ca.wikipedia.org/wiki/Terra) completament, i això ho fa amb les textures i dades topogràfiques que obté de [Bing Maps](https://es.wikipedia.org/wiki/Bing_Maps). Addicionalment, les representacions tridimensionals de l'entorn (arbres, edificis, aigua, etc.) han estat generats utilitzant la tecnologia de [Microsoft Azure](https://es.wikipedia.org/wiki/Microsoft_Azure), en concret, la [IA](https://ca.wikipedia.org/wiki/Intel%C2%B7lig%C3%A8ncia_artificial) d'Azure que analitza aquestes dades de mapes i fotogramertria per generar models 3D fotorealistes.  
  
Com passava amb Bing Maps (mapes tridimensionals), algunes ciutats i estructures importants estan retocades manualment per gaudir d'una fidelitat superior a la generada per processos i algoritmes automàtics.  
  
Gràcies a tot aquest entorn massiu que MF2022 posa a la nostra disposició, i al conjunt d'aeronaus i controls basats en avions reals, Microsoft Flight  Simulator 2020 es converteix en el simulador de vols definitiu fins avui dia, 2022. I això ho aconsegueix per una correcta hibridació de medis.  
  
En definitiva, avui dia és molt difícil trobar-se un projecte mitjà o gran que no s'aprofiti d'altres aplicatius, i és que una integració satisfactòria pot resultar en productes i serveis molt superiors als que potser ens trobàvem anys enrere.

### Referències i Bibliografia

- Manovich, Lev. (2013). **El Software toma el mando**. Barcelona: Editorial UOC.
- Wikipedia. (-). **Bing Maps**. [Enllaç al wiki](https://es.wikipedia.org/wiki/Bing_Maps#Borrado_de_instalaciones_gubernamentales).
- Wikipedia. (-). **Microsoft Flight Simulator 2020**. [Enllaç al wiki](https://es.wikipedia.org/wiki/Microsoft_Flight_Simulator_2020).
- Noclip. (2020). **How Microsoft Flight Simulator Recreated Our Entire Planet**. [Enllaç a Youtube](https://www.youtube.com/watch?v=0w7q1ZFfsxs).
- Eric Masur. (2019). **Foto d'avió marró durant el dia**. [Enllaç a Unsplash](https://unsplash.com/es/fotos/vVLTtOG12sA).
- Document generat amb [Stackedit](https://stackedit.io).
